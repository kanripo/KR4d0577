# -*- mode: mandoku-view; -*-
#+TITLE: 麟原文集
#+DATE: 2015-08-25 00:15:06.412974
#+PROPERTY: ID KR4d0577
#+PROPERTY: BASEEDITION WYG    
#+PROPERTY: JUAN 後集卷一
<pb:KR4d0577_WYG_013-1a>¶
欽定四庫全書¶
　麟原後集巻一　　　　　　元　王禮　撰¶
　　序¶
　　　白雲圖詩序¶
嘉興王君可及之丞永寧也政清事簡時娛情翰墨形¶
諸咏歌率多懷親之作古酃貳令張君宗顔為作白雲¶
圖縣之官署以寛其離憂而徴言於余余其將何以輔¶
仁哉昔狄仁傑授并州法曹而親在河陽及登太行反¶
<pb:KR4d0577_WYG_013-1b>¶
顧白雲孤飛曰吾親舍其下於是仕宦而思親者千載¶
以為美談噫吾意梁公於斯時也身縻爵禄而心切定¶
省懷哉懷哉極目天末其思親也當何如哉卒之勲業¶
昭於時聲稱垂於後赫赫在人耳目如昨日由此觀之¶
士君子之含悲茹辛離親戚棄墳墓以效用於當時者¶
志必有在非徒干升斗之禄而已也今王君以儒術起¶
家作宰巖邑偕偕朝夕違親於二千里之外衣冠枕簟¶
之適其宜羶薌滫髓之備其養者皆不得以躬眂如之¶
<pb:KR4d0577_WYG_013-2a>¶
何勿思雖然忠孝一理也能忠於君者即孝之移故莅¶
官不敬曽子以為非孝可及勉乎哉異日使國人稱願¶
曰幸哉王氏有子如此庸非孝之大者乎逺邇之士得¶
於見聞者咸因圖以詠其孝思余故序其概以為勸云¶
　　　白沙吳氏族譜序¶
大傳曰親親故尊祖尊祖故敬宗敬宗故睦族説者曰¶
人愛其父母則必推其生我父母者祖也又推求其生¶
我祖者則曾祖也尊其所自來故敬宗敬宗故睦族窮¶
<pb:KR4d0577_WYG_013-2b>¶
困者收而養之不知學者收而教之此宗子法也所以¶
管攝天下人心厚風俗使人不忘本耳今宗法既廢士¶
大夫家亦惟明譜系辨昭穆以廣親親之道而已嘗觀¶
虞夏商周禘郊祖宗其推而上之報本或至於數十世¶
之上推而下之廣骨肉之恩至於無窮故周公兼制天¶
下其稱兄弟之國者十有五人稱姬姓之國者四十人¶
皆爵命之使傳國於後世當其時也有分封之榮有錫¶
財之厚未有專享前人之澤者也欒郤胥原狐續慶伯¶
<pb:KR4d0577_WYG_013-3a>¶
降在皁隷叔向亦以為晉憂今之欲明譜系表世族者¶
可不以古人之心為心乎西昌白沙之吳源於禾川其¶
為顯族也舊矣名賢之序其譜者衆矣逺孫茂卿又合¶
禾川之譜而重修之此尊祖敬宗之心也茂卿崎嶇兵¶
亂間埀三十年一還故里卓爾有立以無忝所生族姓¶
之在俘虜者悉收完之此叔向之憂也窮乏之不能自¶
振者因可利而利之亦成周分錫之惠也易墓祀祖無¶
間於闔族之間不遺乎數世之上非三代報本追逺之¶
<pb:KR4d0577_WYG_013-3b>¶
遺意乎茂卿不有古人之心也哉雖然在其族者茍能¶
以茂卿之心為心謹其身亢其宗吳氏有不復興矣乎¶
某於吳婣戚也故序其後以規¶
　　　魏徳基詩稿序¶
古者風俗淳美民情和厚故發於聲詩雖下至閭閻畎¶
畝羇夫愁婦無不由乎衷素當歌而歌當怨而怨其言¶
皆足以動人是故髙者黄河太華低者寒泉絶谷大者¶
鈞天廣樂小者幽琴遺響遇之而神怡聆之而興逸非¶
<pb:KR4d0577_WYG_013-4a>¶
若後世摹倣步驟仰探乎風雲月露之滋華俯掇乎草¶
木魚蟲之品類及玩而味之求其戚戚於我心者未之¶
有焉何也發之者非其真心也嗟乎安得能吟之士與¶
之誦詩三百以涵養其性情之本哉錢唐魏徳基以清¶
才茂譽出仕於時司征於吾里之永和其為人也一介¶
不取予氷有時而讓其清蘖有時而畏其苦進思忠君¶
而退思報母若是非其本之既立者乎故其為詩也隨¶
意之所欲言而非衆之所能言無摹倣無蹈襲異於世¶
<pb:KR4d0577_WYG_013-4b>¶
之愛惜情思者逺甚使因吾説而推之涵泳乎國風雅¶
頌以為之本沈浸乎漢魏晉唐以為之佐豈不愈有過¶
人者哉徳基數以詩視余余既得其詩且慕其為人方¶
將采之以觀而余友夏彦琛又以序請余故序其稿如¶
此而深以詩之大成者望於徳基焉¶
　　　贈劉學雲序¶
古稱王謝家子弟盖風氣自與常人殊其階庭之間聞¶
父兄談經訂史評論人物商略世事以至醫藥卜筮衆¶
<pb:KR4d0577_WYG_013-5a>¶
技之說莫不入耳注心視齪齪之士夐異吾廬陵湏溪¶
劉大博從子雲西先生經濟之外雜學尤博洽晚以利¶
濟為心富蓄良方嗣子學雲以前人心為心多所記憶¶
余友李夀朋嘗患疽腰脅學雲用藥治之拔毒荄去死¶
肌不數日奏功而不伐善因記學雲嘗與予談其尊父¶
以煖木杖贈虞閣老篇章徃復前輩風流依約可見今¶
又因其一技之善而知其他美之得於階庭者有未易¶
窺其涯涘也或曰昔人以主癰疽譏宣父子於學雲何¶
<pb:KR4d0577_WYG_013-5b>¶
與之深耶余曰否否是疾也豪傑之士懷忠抱憤徃往¶
有之不遇良醫飲恨以沒使學雲生於楚漢爭雄之際¶
而范亞父得一遇之則亞父之生死未可知而楚之存¶
亡未可决可謂其一技而少之哉蘇子曰増不死項羽¶
不亡當時茍有良醫能續一賢之命脈則一賢能續一¶
國之命脈世稱上醫醫國殆此之謂歟夀朋徳之而徴¶
言以報予故著故家子弟之所以異於人而非世俗之¶
以醫名者比也學雲一字龍淵云¶
<pb:KR4d0577_WYG_013-6a>¶
　　　送王𤣥石序¶
余觀古昔英偉特達之士其乗時立功雖事之至難至¶
重攬為己任而不辭迨夫機㑹既殊察㣲知變則一切¶
棄而去之如委蛻此非識趣之髙深謀逺計過人者哉¶
鴟夷子之寄跡五湖留侯之從赤松子遊可謂晚節末¶
路能自全者矣當斯時也想其視富貴如聚沫視功名¶
事業如石之藴火撃焉而暫發其來也適然其去也脫¶
然豈有幾㣲遲留顧惜意哉袁之古蓱有簮纓之裔曰¶
<pb:KR4d0577_WYG_013-6b>¶
王氏往余舉於鄊其族𤣥石為江西行省知印邂逅鍾¶
陵逆旅知其意氣奮發志於功名者也後乗時積官至¶
理問人服其能而風塵澒洞不相見者二十餘年矣近¶
嵗乃聞有以地理之術稱於吾郡詢之𤣥石也其貌蒼¶
然其鬢皤然而胸中耿耿者尚在也嗟夫謝圭組之榮¶
樂林泉之趣其登山臨水悠然遐矚不過寄其泛五湖¶
從赤松之興耳時之人豈真知𤣥石哉今年夏留余溪¶
上踰月將歸古蓱贐以言者浮於貨顧何補於𤣥石而¶
<pb:KR4d0577_WYG_013-7a>¶
猶若有望於余者余故嘆其識趣之髙同符古人因序¶
以贈雖然秋髙氣清尚當攜一筇與子履羣玉之峰以¶
觀乎曠邈㟝嶁之融結也子姑往¶
　　　石門隠居序¶
予舊聞汶原王氏在宋有胄監弟子員曰梅邊先生忠¶
義孝友人也誦其文想其人恨不同時執鞭焉後嘗過¶
其里樹林蓊藹雲烟相滋蔚乎在望知故家喬木尚無¶
恙也又恨階庭蘭玉未嘗挹其清風雖欲訪斷簡遺編¶
<pb:KR4d0577_WYG_013-7b>¶
以証文獻其道無由近留郡城始識其諸孫子琛温乎¶
其容藹乎其言令人益慕其先内附初帥帥師至安成¶
多子琛之才俾籍民為軍而授之長子琛曰下里喪亂¶
之餘民存者半若復驅之從戎則田卒汙萊閭井為虚¶
推所自來咎將有歸矣吾可貪一日之浮榮而使一鄊¶
受實禍乎於是力請於帥願輸貲以助軍儲以寢籍民¶
之論里中今日耕食鑿飲長子老孫弗離土宇有不徳¶
子琛者哉洪武八年築室於故址既成命其子曰室幸¶
<pb:KR4d0577_WYG_013-8a>¶
茍完持家詒謀在汝而已石門馬峰先母有丘焉其下¶
山崇而水清境幽而趣逺别營環堵之宅吾將佚老乎¶
其中既又擷其景之勝者有八而賦咏之士友相率遂¶
歌以揚隠居之美而徴余序之予觀子琛志行才業使¶
效用於今世豈無可觀顧乃崇恬退之風以利其鄊人¶
篤孝友之實而繩其祖武若斯人者吾見亦罕矣又惡¶
得愛於一言哉遂為序其槩而復歌之歌曰石門兮崇¶
崇我所思兮在於馬峰緱山瀑瀉兮夏沍桃源花炫兮¶
<pb:KR4d0577_WYG_013-8b>¶
春融啓逸思兮樵夕唱發深省兮寺曙之鐘山雪霽兮¶
嵗又冬宻賽北嶺兮有梅有松何所獨無佳趣兮我奚¶
逐乎塵蹤于嗟軒冕兮戕子之躬彼咸闖夫寵之門兮¶
孰知余之所從攬勝取適兮隠居以從容離世之士兮¶
逸民之風¶
　　　夏𣲖劉氏族譜序¶
民之初生得姓受氏以來不知歴幾百世顯之極者其¶
後必㣲㣲之極者其後必顯宗法既廢譜系不明雖身¶
<pb:KR4d0577_WYG_013-9a>¶
為名賢之後不自知也顯者果可羨而㣲者果可忽乎¶
近時勃興者多畔本生而援世族以號於人曰是吾宗¶
也尊者叔之兄之卑者弟之姪之而世族之後艷其勢¶
利而甘於自鬻者亦以為然於是譜牒閥閱有不足信¶
者矣吁可嘆哉夏𣲖劉氏原於安成固岡始祖偃南唐¶
保大間徙廬陵夏𣲖於今四百餘年矣學者薦者累累¶
不乏而仕者類貳令而止仕宦不甚貴業産不甚豐同¶
姓之勃興者鮮有羨而援之而其子孫多嗜學亦不肯¶
<pb:KR4d0577_WYG_013-9b>¶
艷於勢利貶損以下人譜雖不修吾知其不混淆也審¶
矣其孫述以其尊府楚山公有志未就遂繼述而修之¶
深恨名賢序語燼於宋元之季既而逺宰山陽書問必¶
以徵余序譜戒其弟今山陽又遷洋縣而余未償宿諾¶
愧負多矣雖然族在於廣孝弟之心而不在於譜譜在¶
於明昭穆之次而不在於序予之序斯譜者不冺山陽¶
尊祖敬宗之誠亦使世之人知畔援為可恥而艷於勢¶
利甘自鬻者為可僇也譆¶
<pb:KR4d0577_WYG_013-10a>¶
　　　湖山雲隠序¶
南昌為江右雄藩湖山之勝甲於他郡然古往今來攬¶
其勝者則殊尚憶承平時東湖百頃泓澄淪漣埀楊匝¶
堤烟雲縹緲亭榭隠映如畫宅其幽者婑媠充於後庭¶
絶塵實於外廏聲樂不絶於堂廡烟火不熄於庖厨雖¶
古金張無以過之然去之二十餘年白紛重遊蕩為虚¶
莽新人無復有知之者迨問孺子亭祠兒童咸指以相¶
告棟宇年深勿替益修因念孺子知漢厦將傾非一木¶
<pb:KR4d0577_WYG_013-10b>¶
所支躬耕湖畔以食其力與株塊何以異而聲稱至今¶
過其地者挹髙風千載之上思見之而不可得輒遲回¶
俯仰乆而㤀去湖山亦以之而重此其故何哉同邑有¶
曰升雲者予同姓也僑於南昌攬湖山之勝而搆室焉湖¶
光雲影郁然几席於是字其顏曰湖山雲隠大夫士亦¶
有以咏歌之予雖未識升雲而知其志有可尚矣雖然¶
隣湖山而攬勝者非一人也升雲于予前所言者抑知¶
所決擇哉其友庭賓言其善事親喜賓客又繪圖以遺¶
<pb:KR4d0577_WYG_013-11a>¶
之予故樂而為之序¶
　　　送李學則立孫後重遊㑹昌序¶
曩勝國承平時吾郡儒士之盛往往散而館授贑之屬¶
邑若㑹昌又閩貨之所趨其物産服食資用甲於他邑¶
俗稱小福州士之留滯乆而忘返間亦有焉予嘗於方¶
壺常侯座上識吾郡李君學則恂恂信厚士也時李職¶
教湘江與語數日别去自是八表塵昏友朋聚散雲收¶
雨絶邈不相聞者動累年各奔走性命不暇豈期有今¶
<pb:KR4d0577_WYG_013-11b>¶
日哉丙辰之春予以訪求遺文至積阜歐陽氏其塾賓¶
仲𢎞來見詢之學則從子也能道季父館授湘江如故¶
前年歸葬母與兄於先人之兆今年復歸命允毅之子¶
為其姪兆誠之後命從弟近仁之子為其子柔之後不¶
以卑踰尊疏踰戚秩然天叙之不紊雖桑梓繫念然湘¶
江人事之宻且乆豈能遽寘於懷哉重遊驪駕發有日¶
矣願先生序其行也予聞惘然既喜學則亂後能歸異¶
乎留滯忘返者之為又喜學則立後協於禮異乎世之¶
<pb:KR4d0577_WYG_013-12a>¶
以逺間親而啓紛争無窮之事者然後知儒者之處置¶
得宜非流俗庸衆人所可及也盖韶州府君蕡者首以¶
科第開李氏之祥則韶州而下枝枝葉葉孰非其根幹¶
之所發但使生意續續不已益滋培之異時惡覩不凌¶
雲干霄如韶州者乎必復其始實兆斯今予於學則昔¶
有半面之雅而今有交臂之失得無懷舊之情乎故山¶
松楸鬱乎在望階庭玉樹璨若成行學則北還之斾不¶
可不早計也予日望之允毅即仲𢎞云¶
<pb:KR4d0577_WYG_013-12b>¶
　　　送沙本中入蜀序¶
沙君仲良往尉吾邑時以公委至吾鄊相與徃還論議¶
其子本中侍側尤疎通可人意世情轉燭於今二十餘¶
年而仲良不可作矣本中涉世艱難謙重有守卓然自¶
立可謂難也已矣去年以季父官於長夀不逺數千里¶
往省死生契濶感嘆何極倚門在念急急遄歸示予以¶
季父訓戒之辭猶足以見世家餘韻曽幾何時又以入¶
蜀來告且求一言以自壯予謂蜀道之難天梯石棧百¶
<pb:KR4d0577_WYG_013-13a>¶
步九折黄鵠猿猱尚憂難度而趨者日衆履馳如夷何¶
哉利欲梏之也本中處有竹林之思出有白雲之想行¶
邁靡靡中心遲遲必聚廬完處骨肉相依而後跋涉險¶
阻之志定則斯役也義也非利也行以利吾無取焉行¶
以義君子所尚也于是序其情以道其行¶
　　　章氏家乗序¶
晉唐以來最尚門閥故當時士大夫家惟譜牒為重以¶
予觀之門第高者初不係仕不仕也孔門四科徳行優¶
<pb:KR4d0577_WYG_013-13b>¶
於政事氏族而有顔冉之徒則天下古今之論門閥未¶
能或之先也是故荀叔慈陳季方以先生處士班於司¶
空鴻臚譜中而不怍向使司空鴻臚非其人有不自愧¶
矣乎顯者之為榮隠者之為高其重有所在而不在仕¶
不仕也金華章氏之譜逺者不可詳而可徴者今二十¶
世矣在宋得象子厚以仕宦顯其隠徳弗耀可師仰者¶
具於景行篇是章氏之為望族不専係於有官君子尤¶
以第五何必減驃騎也予&KR0060;以為顯者必司空鴻臚始¶
<pb:KR4d0577_WYG_013-14a>¶
無愧於先生處士之高隠者必𤣥行獻文始無藉於司¶
空鴻臚之榮不然則衡門棲遲而已耳富貴利達而已¶
耳奚足起人敬慕哉嗟乎士君子之所樹立在天下後¶
世孝子慈孫百世不能易也若章氏者可覩矣其逺孫¶
道庸丞於吾邑温厚有守示予家乗億其辭色似欲得¶
予言者故以予所見者書其後若其系次譜圖之詳則¶
有諸賢之序在奚容贅¶
　　　義濟方選序¶
<pb:KR4d0577_WYG_013-14b>¶
醫者所以明一身之造化血脈流行之所以合於隂陽¶
五行者何故非儒者不能通也古之醫神聖之妙雖儒¶
者且不敢企及後世醫乃流於方技出於儒下果何望¶
其明於理以濟人之病哉不明於理而惟方是據則本¶
欲濟之而適以費之矣予友蕭志通儒者也懲創少年¶
不知醫致親悞於藥抱終天之痛發憤參訪奥論廣求¶
良方濟疾苦期於無憾名其集曰義濟方選凡四十八¶
巻盖有所激而為也天下之事凡有所激者其操心必¶
<pb:KR4d0577_WYG_013-15a>¶
切其用工必深而收效必逺況志通儒以明其理醫以¶
精其術又兼鍼灸以佐其功其於利濟豈不博哉方將¶
類其書鋟梓以傳則惠澤且及於天下矣昔東坡居黄¶
岡與蘄水醫龎安常游亟稱其醫由是名與東坡俱傳¶
龎亦儒家予與志通無能為役也姑述其志以序義濟¶
方選云¶
　　　贈劉本和序¶
古者二帝三王之治天下也一道徳同風俗而已及其¶
<pb:KR4d0577_WYG_013-15b>¶
教明習成之後雖九有之廣千嵗之逺斯人所守者一¶
道詩書六藝之外豈有他說哉及周之末世則有戰國¶
之游士謀詐用而仁義之用窒先王之遺文遂廢而不¶
講迨秦之禁大道榛塞固然莫知也漢興百氏雜家怪¶
奇可喜之論蠭起於世於是人之嚮末而遺其本者衆¶
矣晉唐以來士大夫多喜游於藝或書或畫或嗜音律¶
自謂清致然視古之為學者愈逺予嘗論之游藝者貴¶
乎動息有養茍朝夕從事而無益於己雖工矣不幾於¶
<pb:KR4d0577_WYG_013-16a>¶
玩物喪志者乎夫書之與畫於儒者翰墨為近琴之在¶
音律於樂器為古常有志焉而未之能也予友劉本和¶
詩書餘力學琴以養其性而箏笛哇淫之聲不接乎耳¶
畫蘭梅竹石以厲其操而人禽山水宫室器用未嘗寫¶
其形可謂善擇藝者矣予既喜其游藝之精皆時之君¶
子所尚而猶舉古人之所學者告之誠欲其本末兼通¶
内外交養以入賢士之域予之期於友朋豈如斯而已¶
乎¶
<pb:KR4d0577_WYG_013-16b>¶
　　　送子芳歸隠黄嵎序¶
族孫子芳幼孤而立稍長以推擇為吏奔走承順於長¶
貳於今三年矣廬陵素稱劇縣又附郭供億煩重子芳¶
耐以處之事無不集一日悠然解去歸隠黄嵎之野為¶
邑者留之不可字其室曰嵎隠若將不求聞知以終其¶
身焉問其志則曰人豈不自知才各有能有不能耳不¶
肖之從事於斯也自顧謭才不足以勝叢務猶以壞檣¶
短纜駕小舫於風濤浩渺之中其能必其有濟而先登¶
<pb:KR4d0577_WYG_013-17a>¶
於岸也乎今不忖量後悔何益況太母髙年八十先人¶
不幸蚤世終養之責在於季父季父又不幸逺役於外¶
太母餘年晨昏疇依奈何舍己所事而汲汲芸人吾懼¶
貽譏於賢者深矣予聞其言而欷則語之曰芳也爾之¶
見加於人一等矣知才之不足以剸繁而退之可不謂¶
一事之智乎知太母之養不可以他屬而思娛不可謂¶
非一行之仁也仁智之不昧謂不為君子之歸吾不信¶
矣芳力行之亦以觀子之確予宗人之耆英者也獨嘉¶
<pb:KR4d0577_WYG_013-17b>¶
其歸隠作序以贈¶
　　　林泉生字序¶
由宣溪而上入永新之境有林窅鬱而坡陀是曰坪上¶
有泉泓澄而流波實為西江里之劉氏居焉季琳吾故¶
人中子也承家膺門綽有令譽一日謂予曰昌黎韓夫¶
子謂大丈夫不遇知於當時坐茂樹以終日濯清泉以¶
自潔歐陽公亦云䕃長松藉豐草聴山溜之潺湲飲石¶
泉之滴𤁋此山林者之樂也毎懷此境泠然如執熱而¶
<pb:KR4d0577_WYG_013-18a>¶
御清風常欲以林泉生自名先生以為如何無亦因是¶
𢎞我以大道可乎予聞而喜之則告之曰子知木之為¶
林者乎其始也方苞方體或條或喬茍無牛羊之牧斧¶
斤之入則其天者定雨露之所濡風霜之所固斯有干¶
霄蔽日之勢而為當世之大用矣君子之才力似之抑¶
知水之為泉者乎其始也方毖方沸或檻或側茍無泥¶
沙之混蛙黽之汨則其原澄澈妍&KR1126;之可鑑毫髪之可¶
燭及夫合長淮清渭之流而為天下之至潔矣君子之¶
<pb:KR4d0577_WYG_013-18b>¶
性分似之人能逺取之物以明其理近察之身以盡其¶
道則林泉之㣲妙不在物而在我矣之二物也庸非我¶
進徳之機乎况托生於林泉之下庸非天下之至樂乎¶
季琳聞之津津然喜形於顔面充然若有所得請書其¶
語予惟季琳實進士左君介之倩左氏於予為世姻進¶
士於予為心友故期望季琳為尤切而非常情作林泉¶
生字序以遺之¶
　麟原後集巻一¶
