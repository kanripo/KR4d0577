# -*- mode: mandoku-view; -*-
#+TITLE: 麟原文集
#+DATE: 2015-08-25 00:15:06.505819
#+PROPERTY: ID KR4d0577
#+PROPERTY: BASEEDITION WYG    
#+PROPERTY: JUAN 後集卷七
<pb:KR4d0577_WYG_019-1a>¶
欽定四庫全書¶
　麟原後集巻七　　　　　　元　王禮　撰¶
　　記¶
　　　松坪隠記¶
胡忠簡公之鄉沿溪十餘里許平陸蔚然延袤曰松坪¶
王氏士逺家焉士逺聰警嗜學不廢甞充江西行人之¶
任白雲在天懇控以退築室于坪讀書而隠䖏焉因署¶
其顔曰松坪書隠而属予記之予問士逺之隠松坪也¶
<pb:KR4d0577_WYG_019-1b>¶
何居曰松花可以釀醪艾納可以聚香餌葉令人不老¶
擷菌勝于美蔬脂之淪入地而歲久者為茯苓為琥珀¶
皆足以娛我親而益夀暇則取其肪以代燭而晝夜讀¶
書扵其隂清風時來韶頀交作若與吾伊相和答于是¶
外形骸傲軒冕一觴一咏不知老之將至雖驂鸞鶴而¶
蓬瀛者之道無以過焉此吾有取于松坪而樂之也予¶
聞而笑曰人之心事固有不期而同者乎吾廬之背亦¶
有松坪二三里蜿蜒沃衍植物葱蘢爰作山齋其間聚¶
<pb:KR4d0577_WYG_019-2a>¶
童冠十數軰與講先王之道以待用因護是林數年之¶
後鬰然蒼然新槱不可勝用矣角濈濈者以雌以雄牧¶
之待其兢兢肥長則歲時烹炰斗酒自勞燕及朋友子¶
前所云乃予齒髪日耗者之所宜䖏至若懐竒才如子¶
負逺志如子見松之凌雲干霄則當慨然曰在物猶然¶
吾可不身為明堂棟梁乎見松之歲寒後凋則當毅然¶
曰在物猶然吾可不身為國家柱石乎此則吾子之當¶
務也異日功成業就歸榮故鄊乗興汎一葉之舟訪予¶
<pb:KR4d0577_WYG_019-2b>¶
宣溪之上觀予所營以相樂然後治子之松坪行子之¶
素志不後柰何于今逆施乎士逺笑且謝曰命之矣得¶
無松坪之樂老人欲専有也耶予遂援筆録問答語以¶
為記¶
　　　傳心堂記¶
西昌涂君世傳構堂于注陂之上居䖏既順矣不虞負¶
芻之警蕩為莽墟其子伯高繼志重葺宏壯顕敞視昔¶
有加榜其顔曰傳心堂予問其故伯髙曰傳心先子之¶
<pb:KR4d0577_WYG_019-3a>¶
號也今以堂名庻一舉目儼乎如接先子之音容也願¶
一言以埀訓予復之曰傳心之義大矣㢤曲禮七十曰¶
老而傳說者謂傳家事扵子也傳家事于子千萬人所¶
同傳心于後之人聖賢所獨堯之傳于舜也惟中之一¶
言孔之傳于顔也惟仁之一問人能秉心無過不及執¶
禮而行焉徃而不達哉或讓于予曰堯舜孔顔傳心之¶
說子&KR0205;以語伯髙得無躐等之病乎則應之曰予平生¶
期人逺者大者有求予言必樂告以第一之義若使聞¶
<pb:KR4d0577_WYG_019-3b>¶
下等之語是不誠于伯髙矣况孟軻氏不云乎舜何人¶
予何人有為者亦若是先正亦曰顔何人哉希之則是¶
凃氏子弟以予言思而勉之則無負名堂傳心之意¶
　　　槎軒記¶
洪武十三年夏聖上念股肱之勞勩優在庭之臣四人¶
放歸田里以佚其老于是劉君子髙得致其事既歸榮¶
故郷葺廬舊址朴而不雕雅而不俚字其顔曰槎軒子¶
問客曰何為其然也客曰子髙子窮逹利鈍聼天所命¶
<pb:KR4d0577_WYG_019-4a>¶
方其讀書山中不自知其官于職方也迨其居職方也¶
今年市駿于嶺海明年理舶於登萊汎汎東南漂揺靡¶
定亦不前知其繡衣于北平也比者倐然而起掌禮于¶
南宫忽焉蒙恩懸車以示後計其身之在天地間猶水¶
上之一槎耳安能預知其抵止流行之故㢤槎之名軒¶
者此也予聞而歎曰古今賢聖之若槎者可勝計㦲魯¶
叟之適周適齊適衛適陳過宋至河如蔡入楚孟軻氏¶
之遊梁至齊皆欲明王道以拯斯民此載道之槎也蘇¶
<pb:KR4d0577_WYG_019-4b>¶
秦之趙之燕之韓之魏之齊之楚奮舌權變佩六國相¶
印輜重擬于王者此權謀之槎也范蠡既雪㑹稽之耻¶
乃乗扁舟浮扵江湖變名易姓為陶朱公知計然貴上¶
極則反賤賤下極則反貴貴出如糞土賤取如珠玉之¶
䇿乃治産積居以與時逐屢散金以行德此貨殖之槎¶
也張騫奉使絶域留單于亡大宛抵康居達月氐致天¶
馬蒲萄之獻此開邉之槎也司馬子長南逰江淮上㑹¶
稽探禹穴窺九嶷浮沅湘北渉汶泗講業齊魯之都過¶
<pb:KR4d0577_WYG_019-5a>¶
梁楚使巴蜀南略卭笮昆明以歸此訪古之槎也子高¶
之槎將為鄒魯之鳴道乎抑將傾動列國使萬乗除道¶
以迎之乎將挾粉白黛緑縱一葦之所如乎抑不辱君¶
命窮天之涯極地之角張漢威德使尺地一民盡歸職¶
貢乎抑亦車轍馬跡徧扵朔南挹先王之髙風考賢哲¶
之遺跡著之簡䇿以傳之後乎客曰吾觀子髙子道之¶
不明常以為憂毁如臧倉其心休休遊說金多愧其妻¶
嫂彼則恥之螙我大道翩然見幾西子娛樂罷神貨殖¶
<pb:KR4d0577_WYG_019-5b>¶
亦其所薄博望開疆固槎之祖黷武殘民尤所弗取或¶
摩秦刻或詁漢志考古覈今乃其所事槎之異同僕實¶
未知樂天知命聞其庶幾予聞斯言感慕油然爰緝其¶
語以記槎軒于是復歌以颺之歌曰¶
槎何世兮離富媪槎何歲兮赴流川杳不知其所自兮¶
歴陵谷之變遷嗟惟爾之無心&KR0006;自靈自仙泛泛若鳬¶
兮何有紏纒神交𡨕漠兮惟聖與賢招扶桑以為友兮¶
晞余髪乎虞淵¶
<pb:KR4d0577_WYG_019-6a>¶
　　　采菽軒記¶
郡南周善政能養龍君子髙嘉之字其事親之軒曰采¶
菽而謁記于予予惟采菽詠扵詩乃天子所以答諸侯¶
也今以名軒何居無亦以采菽可盡菽水之懽乎意或¶
然也抑予聞孝子之有深愛者無徃而不用其情世俗¶
謂三牲之養富者之厚也菽水之養貧者之薄也殊不¶
知菽水而惟其甘有勝于三牲心乎愛矣雖菽水猶惓¶
惓以奉其親况賢于菽水而不以奉乎等而上之若堇¶
<pb:KR4d0577_WYG_019-6b>¶
豈若薑桂若修瀡橘也筍也羮也魚也皆吾深愛之發¶
見若必待三牲八珍為甘㫖焉得人人而有之而親之¶
養荒矣豈深愛之心㢤善政知此則不負是軒之名矣¶
　　　竹逸記¶
竹植物中之君子也挺直而不阿蔓抗節而有疏數逺¶
近之殺柯葉冐寒暑而色恒青虗中若有容扵物以故¶
晋人多好之而子猷獨植其竹誠以無之則俗非君子¶
之宅也吾宗子春家扵楓墅種竹繞屋青青如簀可愛¶
<pb:KR4d0577_WYG_019-7a>¶
隐居讀書其中宛在塵外人咸稱之曰竹逸以其質直¶
不阿世守節而固窮渉憂患而不易其&KR0757;謙虗自牧廓¶
兮有容與竹似焉好事者又冩為圖而属予記之嗟夫¶
詩人咏菉竹于淇澳勉君子以切磋琢磨尼父著蒼筤¶
扵震卦戒君子以恐懼修省子春味易與詩言外之㫖¶
則確乎君子之歸而無負于竹矣維其有之是以似之¶
其斯人之謂乎¶
　　　老圃堂記¶
<pb:KR4d0577_WYG_019-7b>¶
永陽胡氏為著姓于吾門為世姻外弟徳誠當承平時¶
嘗作華堂以奉親輕裘肥馬以羣富兒肥肉厚酒以享¶
佳客亦一時之俊也迨夫八表塵昏時移運易負乗驕¶
而成市閥閱落而為墟徳誠力雖非舊而志不替初凢¶
豪家强族奸民猾吏之相侵凌漁奪無不白于公以直¶
之亦人所難能也浮沉閭里荏苒桑榆乃闢圃以臨池¶
築室以佚老蓮芰菰蒲彌其涯棃棗橘柿亘其奥抱甕¶
荷鋤靡所不植而樂在其中因以老圃自道而索予記¶
<pb:KR4d0577_WYG_019-8a>¶
之嗟夫士君子遭時不偶始終盛衰之際固有大異不¶
然者矣若徳誠﨑嶇兵亂間而能自立今年踰七十耳¶
目聪明優㳺以老于圃豈非天之福善者耶¶
　　　退宻軒記¶
與文父既賦斯干于堂後之東偏為燕息之軒字之曰¶
退宻以其深窈而安静也天光斜臨飛塵不到委酬酢¶
于兒孫斷紛囂于耳目或休偃于床或欠伸倚杖博山¶
香動石鼎茶鳴屏嗜欲薄浮華尚不愧于屋漏非君子¶
<pb:KR4d0577_WYG_019-8b>¶
省身寡過之地乎雖然室之宻易見心之宻難知自未¶
始有形之前洎四達無窮之外凢事物之衆必求其故¶
心之用也及巻而藏于宻則寂然太極之初而萬化之¶
源也体用一原顕㣲無間非知易君子孰能與于斯文¶
父淳厚典則省身如不及其必扵宻也有得矣¶
　　　甔麓記¶
徃年友人劉雲章嘗示予芳洲堂記等作因問誰何則¶
請板洲之蕭領學職者累累有焉已知其為士族扵今¶
<pb:KR4d0577_WYG_019-9a>¶
十五六年矣一日子春語予以其親時舉樸茂和易即¶
芳洲堂後人也聞人碩士之至其家者必能用乎情以¶
故文焉而黼黻之詩焉而宫羽之者成巻比聞成徳之¶
在扵斯也慊然以公賦驅馳未獲承顔接辭又愳繼今以¶
徃金玉爾音而有遐心嘗葺屋數椽以娛賔親以貯經¶
史以其接甔嶺之麓字之曰甔麓欲覬留一言半辭其¶
間以少&KR0506;平生仰止之意何如予諾而未有對歲晏請¶
益切則復之曰異㢤時舉之名斯所也異㢤時舉之名¶
<pb:KR4d0577_WYG_019-9b>¶
斯所也其寄興甔麓亦猶詩人托興于旱麓者乎旱之¶
為山也名素不顕于天下要亦去培塿未甚逺爾自詩¶
人托之以咏豈弟君子而旱麓之名亘萬古以不冺時¶
舉觀崔嵬以厲嚴峻之&KR0757;因平衍以廣寛裕之徳安知¶
甔麓不以人而顕乎子春喜而謝曰是足表甔麓矣于¶
是復系以歌歌曰¶
繄甔麓之延袤兮水白而山緑其澗伊廽兮厥壤伊沃¶
可漁以羮兮可飲以粟山可樵兮洲可牧樂吾生兮無¶
<pb:KR4d0577_WYG_019-10a>¶
不足嗟權位之娛人兮榮不盖辱岩廊兮岸獄軒冕兮¶
桎梏曷若斯人兮雲山烟水娛心目優㢤㳺㢤兮于甔¶
之麓¶
　　　西爽樓記¶
予訪族潯源踰坡而北將遊上郫過所謂積溪茂林清¶
池岡阜掩映棟宇鱗集一閧若市意必有肥遯之士樂¶
其中因記友生劉孝力館授其地即而問焉謝君徳和¶
肅予入坐情勤語洽傾盖如故少焉觴予新樓軒牖明¶
<pb:KR4d0577_WYG_019-10b>¶
敞几席净嘉客有舉觴相属請名其顔予字之曰西爽¶
客復請記其槩予因念清爽之氣何人無之何旦無之¶
而西為甚若乃大火西流商飈早驚草木色變蛩韻日¶
生俯顥景于庭户洗肝鬲而澄清徽之㸔山而拄手板¶
張翰懐歸而思鱸蓴其或皓月千里寒光素輝奎璧垂¶
彩離離下垂蕭爽清人無復困迷劉崐之嘯逺庾亮之¶
興不淺皆爽氣之所動也居斯楼者旦暮之間挹彼之¶
爽入我襟懐非一時臨眺之勝乎徳和為性爽朗遇事¶
<pb:KR4d0577_WYG_019-11a>¶
接物左右適宜無所留滯于名勝過臨必用其情篤義¶
方之教待師友厚視世之齷齪庸陋等儒術于梓匠輪¶
輿𤨏𤨏計工者大相徑庭矣非西山之爽有所助發耶¶
由斯觀之臨眺斯樓不為無益不可以不記也¶
　　　龍泉縣寶福院記¶
龍泉縣北郷有招提曰寶福趙宋時長者王府簽理基¶
剏院買田飯僧峰列澗縈鬰為勝地而不知長者何所¶
何名厥後歲敝歲修弗替益勤于今二百餘年至正壬¶
<pb:KR4d0577_WYG_019-11b>¶
辰刼灰墟莽過者興嘆其後九年庚子比丘曰顕䕶與¶
其徒契元竭力修復購木于山範瓦于陶二師泊然未¶
嘗强求于世而物情宗之逺近樂施如一人又三年癸¶
夘殿宇法堂廊閣庖廩靡不完具既而門垣峻潔丹堊¶
金碧輝輝煌煌塑像繪軸百器具舉則後人能繼前志¶
者也其後十五年契元念先師之勤復有今日非托之¶
言語文字何以垂後于是具本末請予記之嗟乎䘮亂¶
以來故家世族門冷徑荒求其棟宇復新甚未易也考¶
<pb:KR4d0577_WYG_019-12a>¶
作室既底法厥子乃弗肯堂構世多有之况望其建一¶
祠闢一塾以為宗族奉先啟後地㢤視師之前規後隨¶
過人逺矣因記七八年前校藝閩省撤棘之後縱觀鼓¶
山禪寺登崱劣峰坐天風海濤亭上睨滄溟如鋪白雲¶
琉球黝其一髪此身宛在天上老禪詗公邀予留文山¶
中歸計廹切賦一詩而去今姪孫俊乃力求記寶福之¶
成而予欣然書豈亦有縁耶護字常存元字如善云¶
　　　重修永豐觀記¶
<pb:KR4d0577_WYG_019-12b>¶
廬陵郡治之西二舍而遥有華盖山上祀浮丘王郭三¶
仙實臨川大華之别館也里之巨室胡公殿機始基之¶
而命道士李敏中職祠事山之麓江抱溪朝風氣藏蓄¶
宋咸淳己酉李君始即其勝而觀焉李君𣲖自吉文十¶
華之雲怡堂式闢斯土請觀額于朝勑賜曰永豐歲修¶
世葺繼繼承承百事完美元季山顛古殿洎于觀宇燬¶
為虗莽内附初海宇輯寧觀之住持蕭與吾諗于衆曰¶
吾徒朝營暮用曷嘗不給而吾教所事曰天曰帝曰聖¶
<pb:KR4d0577_WYG_019-13a>¶
曰真乃無殿宇以棲其神不有可愧者乎山顛縱未遑¶
觀亦不可後矣于是咸韙之温務立即貨已田市材與¶
瓦以復舊觀吳元年丁未正殿成丹雘金碧聖像咸具¶
明年曾日昇又求衆施以建法堂而私補其費之半于¶
是門廡廢庖幽室閑院以次各就乃相率謁予以記興¶
復以勵後人予惟昔年讀史見漢初苦秦苛法思與天¶
下更始曹参相齊盡召長老諸先生問所以安集百姓¶
言人人殊參未知所定聞膠西蓋公治黄老言厚幣請¶
<pb:KR4d0577_WYG_019-13b>¶
之蓋公為言治道貴清静而民自定參遵其教齊國大¶
治其後入相漢廷属其後相曰慎勿擾獄市及擇郡國¶
吏取謹厚長者言文刻深務聲名輙斥去之一遵何法¶
日夜飲酒不事事有頃百姓歌之曰載其清静民以寧¶
壹非得老氏我好静民自正之意與陳平信有智矣亦¶
嘗曰我多隂謀道家所禁吾世即慶亦已矣不能復起¶
以吾多隂禍也嗟乎漢初挾書之律未除民間少見經¶
籍聖人大道概乎未聞一時英傑多事黄老尚清净務¶
<pb:KR4d0577_WYG_019-14a>¶
簡易猶足助成漢家四百年之治則其功用豈可少哉¶
曹陳所語要亦孔氏尚德化薄譎謀之緒言耳然今之¶
學老子者并忘其本而惟以禍福動人則末流之弊也¶
而能修其宫以興其教又吾儒中或所未及豈不有可¶
敬者耶予言及此者欲其徒知教之本而後之治天下¶
者倘有取焉黎民亦職有利豈敢以道不同而遽廢公¶
論㢤况先子岩泉居士嘗買田山麓仙侣至今猶食舊¶
徳予執筆于斯惡得無情耶是役也其徒王大有周道¶
<pb:KR4d0577_WYG_019-14b>¶
誠胡悠久葉大觀劉大知劻勷其間是可書¶
　　　竹林小隐記¶
深源頻年順適遂賦斯干葺屋于竹林之中以娛其晚¶
俾予從子穎来告曰吾廬將落成字之曰竹林小隐王¶
生老人可不為我記之松茂栢恱聞之助喜命舟徃賀¶
見其棟宇峻潔櫺牖䟽明背城而臨江臯濯纓而俯清¶
流誠隐士之所棲也有竹百餘挺森立前榮可愛因問¶
之曰桃李君家所種也今乃獨種乎竹何居曰思其中¶
<pb:KR4d0577_WYG_019-15a>¶
空吾則謙虗以受善言撫其髙節吾則抗義而守禮法¶
見其枝葉四時不改色則足堅吾富不滛貧不移之&KR0757;¶
是竹吾益友也可不敬㢤嗟乎深源薄紅白粉華之難¶
久喜蒼筤青青之不衰可謂器識宏逺矣然予因之有¶
三愧焉槐竹吾家所尚也曩嘗植槐數株其隂已滿庭¶
矣而人心不同有如其面不能闔廬以受之一可愧槐¶
花黄時子弟争採以遺工人則有之驚試期之廹而忙¶
者罕見二可愧連年種竹老手親移犢角之盟方苞方¶
<pb:KR4d0577_WYG_019-15b>¶
體不縱牲畜以戕之則狂童饞妾採之以菹洳而渭濵¶
之植在胸中矣尚望其青青如簀㢤三可愧此予不特¶
有愧于深源抑有愧于先世也惡得不樂為深源記之¶
于是復系以歌歌曰¶
竹林兮修修負郭兮幽幽青源在右兮鷺渚中流清風¶
如濯兮良月如鈎良時勝景兮誰吾與儔百壺清醸兮¶
歸與婦謀嘉賔戾止兮珍吾肴饈賞心迨暇兮以敖以¶
逰光隂過客兮富貴浮漚緑鬒一變兮楊花滿頭胡不¶
<pb:KR4d0577_WYG_019-16a>¶
日以嬉兮懐千載之長憂我勸兮賔醻賔醉兮我謳竹¶
林竹林兮吾托爾以優㳺¶
　　　静淵堂記¶
郡城𤣥妙周以仁受守一𤣥丹之道有年矣元末亷使¶
吳公伯尚以傳稱仁者静篆静淵二字遺之近以薦入¶
朝授官道紀車盖雜沓琳宇增輝霞歩泉音道流欣羡¶
可謂榮耀矣于是出静淵之字以名其堂而属予記之¶
予謂至道之精窈窈𡨕𡨕至道之極昏昏黙黙皆静淵¶
<pb:KR4d0577_WYG_019-16b>¶
之說也以仁素聞之矣何待予言然予聞張横渠云至¶
静無感性之淵源又曰湛一氣之本是性之與氣本體¶
皆静淵也朱考亭亦曰淵淵静深而有本也知静淵之¶
為本則知道為天地之本天地為萬物之本以天地觀¶
萬物則萬物為萬物以道觀天地則天地亦為萬物静¶
淵㣲妙豈尋常所能窺測㢤何時與子凌三光飡六氣¶
招太和為友而躡乎澹泊之境細論之可也姑為之記¶
　　　三峯隐居記¶
<pb:KR4d0577_WYG_019-17a>¶
予友任保康别六年矣辟地西昌聞其館蜀江歐陽氏¶
以忠主人仁賢心竊喜之保康曰以忠尚儒術卓犖不¶
羣而别字三峯將予一言為之記予觀蜀江平洲逺岸¶
覧閑演迤風檣沙鳥娛目賞懐不識三峯安在則曰蜀¶
江在武山之&KR0354;歐陽氏之先有號皆山其後襲以峰者¶
至以忠而三焉自其地而觀之平原沃野非有峯巒累¶
累乎左右也自其人而觀之厚重弗遷聳㧞自異則峯¶
之似也予何泥其迹而忘其意之求乎噫若然則五峯¶
<pb:KR4d0577_WYG_019-17b>¶
之胡九峯之蔡皆以忠師表也倘能求諸老所自植立¶
者得其一二以修其身以齊其家以傳之其子孫則三¶
峯之名將必籍甚朂㢤以忠¶
　　　昭然堂記¶
予嘗過道昭之廬愛其軒豁鬯達髙朗洞開山容水色¶
獻于階庭天光雲影入于几席客有謂予曰此堂之所¶
謂昭然而道昭之别字也常欲得聞人記其概而未遇¶
今幸耆徳之臨于斯也敢請則因語之曰子知天人相¶
<pb:KR4d0577_WYG_019-18a>¶
與之際乎感孚甚昭然也人禀扵天以生以理揆之一¶
貫也天之昭昭日月星辰而所以昭然者不在三光而¶
在主宰也人之神在乎目猶三光也然目之視非能有¶
光必因乎日月火燄而後光存焉晦而幽者目有所不¶
能燭也故以目視以粗而得粗者也以心視以㣲而得¶
㣲者也人之昭然者非此心主宰之㣲乎天之與人猶¶
影響耳禍必以罪降福必以善来若有物的然以主宰¶
之者則凢主宰于吾身者可不使全其夲體之明善善¶
<pb:KR4d0577_WYG_019-18b>¶
惡惡以契乎在上者㢤懿徳茍昏則彛倫攸斁而事物¶
之衆亦不能察其邪正矣雖然自昭修已也用晦處世¶
也皦皦者易汙水清無潜魚其括囊斯无咎乎詩曰殖¶
殖其庭噲噲其正斯堂之今日爰居爰䖏者宜之昭兹¶
來許䋲其祖武斯堂之後日善繼善述者宜之客喜而¶
謝曰仁人之言其利漙哉聞之昭若發矇矣請筆授之¶
俾無忘嘉言之貺于是乎書¶
　　　樂隐堂記¶
<pb:KR4d0577_WYG_019-19a>¶
族弟元善少長于母家距故鄉一舍而近雖典刑文物¶
耳濡目染浸以踈曠然辛勤稷稼立身持家堂構翬飛¶
子孫䋲蟄要亦兄弟中之卓然者常曰人之生世也弗¶
仕背君必仕背親二者將安取𠂻㢤惟自量其才力何¶
如耳僕觀後之仕者書律未精印綬已綰惟聲色之是¶
務惟貪冐之是思吏胥縱横而弗禁黎庻愁嘆而弗恤¶
若是者雖萬鍾九遷僕無樂乎此也况可食以酒肉者¶
可隨以鞭捶可授以官禄者可隨以鈇鉞將能免于患¶
<pb:KR4d0577_WYG_019-19b>¶
乎吾豈若闔閭足以庇風雨田畝足以供伏臘妻孥主¶
饋無飢渴之憂賔朋輔已有啟沃之益兒孫課之以詩¶
禮僮僕督之以樵蔬洽百禮于歲終蚤輸稅于官府雖¶
無贏餘亦無不足逍遥一世之外優游韋布之福此僕¶
所以甘此之熈熈而耻彼之碌碌也于是客有舉酒祝¶
之曰翁其樂于隐乎殆亦吾斯之未能信耳遂咸稱之¶
曰樂隠翁既以此名其堂又三年而元善捐館既而其¶
子某曰先父與伯父齊年而存沒異趣忍無一言記樂¶
<pb:KR4d0577_WYG_019-20a>¶
隠乎聞之不覺愴然因思少年攻苦毄淡㧞身于塲屋¶
數千人之中近年振翼南溟掄材于閩粤數千里之外¶
士類雖或豔之然白首無成與物多忤視元善所就以¶
裕其後者有弗逮矣然後知其樂隐之髙非惟庸俗罕¶
及老邁亦且瞠乎其後故特著其平昔之言于此以為¶
之記¶
　¶
　¶
<pb:KR4d0577_WYG_019-20b>¶
　¶
　¶
　¶
　¶
　¶
　¶
　¶
　麟原後集巻七¶
