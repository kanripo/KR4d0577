# -*- mode: mandoku-view; -*-
#+TITLE: 麟原文集
#+DATE: 2015-08-25 00:15:06.588858
#+PROPERTY: ID KR4d0577
#+PROPERTY: BASEEDITION WYG    
#+PROPERTY: JUAN 後集卷十二
<pb:KR4d0577_WYG_024-1a>¶
欽定四庫全書¶
　麟原後集巻十二　　　　　元　王禮　撰¶
　　雜著¶
　　　王氏典郡楷法述¶
竊聞生日稱賀三代秦漢未聞其禮至有唐之盛昉有¶
之盖當是時海内清寜民物殷阜上自宫庭國都下而¶
州里閭巷莫不遇初度崇晏樂以相媚恱沿循至今以¶
為常典于是王公大人之生日門下士争為賦頌以賛¶
<pb:KR4d0577_WYG_024-1b>¶
功徳四方部属競為瑰竒靡麗之獻以希寵幸果何義¶
㢤吾廬陵守相王公嶽降之辰實六月六日也伏惟登¶
門墻辱顧遇亦一年于兹矣于斯際也道古今而譽盛¶
徳既非固陋之所能為而饋儀物奉殷勤又非事大賢¶
君子之道夫以公篤寔英偉之姿正大亷介之&KR0757;則為¶
此者將寵幸之難希而譴呵之易召也然舍是二者獨¶
無一言忠告之可獻乎自漢而降郡太守之賢者未易¶
枚舉而吾王氏之任郡寄足為二千石楷法亦自代不¶
<pb:KR4d0577_WYG_024-2a>¶
乏人姑舉其所記憶者為守相誦之王尊為安定太守¶
到官出教告属縣曰令長丞尉奉法守誠為民父母抑¶
强樹弱宣恩廣澤甚勞苦矣太守以今日至府諸君更¶
宜勉力正身王堂拜巴庸太守巴庸清净吏民懐惠為¶
之立生祠王朗為會稽太守舊祀秦始皇刻木為像與¶
夏禹同廟朗到官以為無徳之君不應祀于是除之王¶
導遷丹陽太守加輔國將軍上牋曰今日臨郡不問賢¶
愚皆加重號輙有鼓盖有不得者或為耻辱天官混襍¶
<pb:KR4d0577_WYG_024-2b>¶
朝望頺毁導忝荷重任不能崇浚山海開剏亂源謹還¶
鼔盖加崇之物請從導始庻令雅俗區别王况為陳留¶
太守以徳化民永平中蝗起彌山遍兖豫至陳留界蝗¶
髙飛不集王居正知婺州大將張浚請于上有田在諸¶
郡丐免征徭居正言兵興以来士大夫及勲戚之家科¶
敷與編户等盖欲上下同力一心共濟國家况將相之¶
臣乃不能體此乎王堯臣知光州歲大旱群盗發民倉¶
廩吏法當死克臣曰此饑民求食耳荒政之所恤乃請¶
<pb:KR4d0577_WYG_024-3a>¶
以减死論其後遂著為令苟守相行事光明磊落皆如¶
前人則他日名繼一王之後傳之無窮其為夀祉不既¶
多乎因思昔者開元之際千秋令莭侈矣曲江張公不¶
以貴戚近臣之所說者獻其君而以治亂存亡之鑑獻¶
其君端平以来達官慶夀亦云盛矣西山真公不以四¶
方牧守之所獻者賀時相而以諸葛武侯開誠心布公¶
道集衆思廣衆益之説為書以獻自當時觀之疑若違¶
衆自異者由今觀之彼衆人之愛其君相者與張曲江¶
<pb:KR4d0577_WYG_024-3b>¶
真西山之愛其君相者孰為至耶某之于真真之于張¶
時之相後若此其久而君子愛人以徳之意其揆一也¶
守相誠能即前人之所己行益推其類以盡其所未行¶
則太平盛治將由一郡而放之天下豈不赫赫在人耳¶
目㢤詩曰心乎愛矣遐不謂矣禮之謂也又曰樂只君¶
子邦家之光樂只君子眉夀無疆守相其有焉故述夫¶
羣賢當世行事之迹掲于公堂以為蒞政之𦔳云爾¶
　　　太守雨辨¶
<pb:KR4d0577_WYG_024-4a>¶
洪武七年夏四月不雨郡太守徐侯嘆曰頻年豐裕民¶
猶無以供賦今禾荄初行而四野塵槁後將若之何遂¶
偕廬陵王君道亨由青原徧走群望詰朝一雨三日優¶
渥沾足于是懽聲載道咸曰此太守雨也或疑其佞王¶
某聞而折之曰是實太守雨也名之者當子惡乎知惡¶
乎知今之郡守古之諸侯也先王疆理天下畫界分境¶
諸侯各祭社稷及境内名山大川是故太守賢則山川¶
鬼神莫不從令盖千里履封之内鬼神民物皆其管攝¶
<pb:KR4d0577_WYG_024-4b>¶
氣機感通分之所至也太守賢且誠山川之氣有不聚¶
而應之乎况出雲雨者山川之職也太守賢且誠斯山¶
川效職雨暘順序而民物鬯遂矣雨而歸之太守豈佞¶
也㢤昔宋均為九江蝗不入界劉昆為𢎞農虎北渡河皆¶
山川之靈郡守之賢也物之妖者有以拒之氣之祥者¶
有不致之乎作太守雨辨¶
　　　縣令箴¶
廬陵劇邑也平世號難治况今日㢤兵亂以来田莱而¶
<pb:KR4d0577_WYG_024-5a>¶
賦弗寛民匱而用愈急舒城吳侯為邑長于斯也子視¶
其民衆咸徳之于是徴丈于邑之庶老以寓美報某不¶
得辭賦縣令箴一首¶
粤惟縣令擬男于古奉宣徳化以作民父母和寜慈君¶
汲有信父謂子懐群黎載摩載撫能名赫赫循吏所弗¶
屑為潁川四長並仁善篤誠人自不欺矧茲甫輯宜綏¶
靖是思譬赤子啼饑而乳之以時猶牧牛求芻鞭服少¶
施是用弗轉于殘羸嘗聞醫師療人病既少差又慮¶
<pb:KR4d0577_WYG_024-5b>¶
夫元氣之㣲猛劑不烝惟参术是資洵美令君蘓枯起¶
萎志在養生得時措之宜允恕且恭民以弗病匪惟上¶
之供而下焉是浚宜此永譽昌于世𦙍爰記諷詞庶朂¶
從政¶
　　　平陽王氏世次志¶
王氏之先出自周靈王太子晋後為太原琅琊二族太¶
原臨于平陽平陽王氏太原之支也平陽之裔宋季因¶
仕家三山有曰復字子陽洪武三年皇明設科求賢閩¶
<pb:KR4d0577_WYG_024-6a>¶
省欲得公正耆碩者較群試之藝子陽奉命乗傳二千¶
五百里至禮之廬而委幣焉辭不得命至閩既事子陽¶
乃請曰復系出平陽家乗逸于兵亂念累世單門旅人¶
無宗属父兄可訪徃事惟復粗記其槩願一語以志源¶
委俾後無忘某忝同姓不敢以固陋辭叙曰復之先可¶
考者六世祖諱伯大宋某年第進士積階至金紫光禄¶
大夫太師資政殿大學士有學有文人稱留耕先生配¶
姚氏封永國夫人繼鄭氏封榮國夫人值國難太師薨¶
<pb:KR4d0577_WYG_024-6b>¶
扵閩謚忠文公葬福寜子男四人伯諱積翁字畊存元¶
初内附授榮禄大夫江西行省平章政事政尚簡静尋¶
歿于王事上嘉其忠謚忠敏公賜田三千畝蘆蕩一千¶
畝優其後人建報恩寺主其祠事俾其子都中襲父爵¶
丞相伯顔奏都中年財十七重任非所宜宜使臨民習¶
政于是授平江路治中改浙東副元帥歴福建海北憲¶
累官至正奉大夫江浙行省叅知政事亷介自持篤學¶
下士令譽翕然既殁謚清獻公父子俱𦵏姑蘓子孫因¶
<pb:KR4d0577_WYG_024-7a>¶
家焉仲諱某仕至朝請大夫循州路同知號竹窻歿葬¶
懐安叔諱剛中由提刑按察使改婺州慶元搃管兼府¶
尹陞中奉大夫江東淮西福建三司宣慰晚號中齋娶¶
洪繼陳亦葬懐安季諱光祖中大夫寶慶路總管號南¶
湖散人殁葬晋寜循州寶慶之後寖以㣲絶惟宣慰公¶
有子曰畿䕃授福安尹改永福尹字雪屋娶黄氏封宜¶
人歿葬懐安永福之子曰譲字仲㳟䕃漳州務提領歴¶
閩安髙泉廵檢長泰簿福建鹽運司監運除敦武校尉¶
<pb:KR4d0577_WYG_024-7b>¶
上杭簿娶蘇氏祔葬懐安子男二人長即復䕃建寜倉¶
官歴泉州市舶庫提領侯官務大使福州路録判而世¶
易矣次曰友諒兩浙鹽運司奏差早世某惟平陽之族¶
盛衰于漢唐五季之際者不可知而由宋迨元簮纓烜¶
赫在人耳目猶尚如此嗚呼非世徳之隆曷臻是哉子¶
陽謙厚篤實有鄉曲之譽無勢利之競兢兢焉懼隳其家¶
聲惡知漢世以清亷著名者不復見扵今日某故為著¶
述平陽王氏世次志一通俾藏于家使後之覧者重本¶
<pb:KR4d0577_WYG_024-8a>¶
原之思懐笏組之舊力學以發其身作善以亢其宗異¶
日将門有將相門有相不在兹乎不在兹乎¶
　　　瘞犬志¶
余任贑時寓家于雩有餽黒犬雛者稍長代猫有功動¶
静率觧人意主適外必隨叱之返徬徨帖耳不忍去囬¶
數十歩駐足目逸逺不見冠盖始還舍迨歸俛首俯伏¶
若拜不自休後二年浮家東歸家僮揺樵艇載雞犬器¶
皿尾余舟行下皇恐灘縱之岸忽風順湍駛不得收自¶
<pb:KR4d0577_WYG_024-8b>¶
斷必失乃穿灌翳望舟疾馳百餘里舟至亦至嚴霜必¶
卧篷上若防警然過家家久墟矣狸獸交跡雖無雞無¶
能畜者自是巷曲晏然時夜繁滋親戚有及門者曰斯¶
犬目深銜濶趾宻而尾輕獵材也惜無人出之負其駿¶
耳假以合圍不獻其技而逃歸數日復求易之余止之¶
曰彼必不肯違舊以從新歸而有阻利他人矣是冬復¶
辟地曲溪永和書畫米粟悉置樓上犬未始登樓䑕引¶
幾夜増竹柝驅之卒莫能禁犬在下呌噉不勝其忿于¶
<pb:KR4d0577_WYG_024-9a>¶
是令童豎掖之以登樓次夜即不待掖已而升降甚習¶
聞影嚮即至捕獲無遺嚢橐不廢壞皆其力也近病癬¶
赤立憐其寒命女僮衣以廢襁越數日將斃適有山農¶
艘槱至者願輸數擎得之余曰斯犬相從危難之間有¶
功多矣忍令人烹食之耶斃即深瘞墻隂實壬寅臘也¶
嗟乎受𠂻秉彛以生者食君之禄不肯致身以除害又¶
安然違之余惡乎不悼斯犬之䘮予惡乎不悼斯犬之¶
䘮作瘞犬志¶
<pb:KR4d0577_WYG_024-9b>¶
　　䇿問¶
問仲尼洙泗之教陶冶賢愚初無厚薄增損于其間然¶
　觀其異同之際去取若有可疑者其使漆雕開之仕¶
　也開對以吾斯之未能信則恱其論乗桴浮于海子¶
　路聞之喜則曰由也好勇過我無所取材夫漆雕開¶
　拒夫子之言是與夫子異見者也而夫子反進之子¶
　路喜夫子之言是與夫子同趣者也而夫子反貶之¶
　豈聖人于群弟子不欲其苟同也與然三千之徒顔¶
<pb:KR4d0577_WYG_024-10a>¶
　子最善學夫子者也歩亦歩趋亦趨終日不違于聖¶
　言無所不恱是亦類乎苟同者也聖人又何為而深¶
　取之耶其必有說願相與辨之¶
問聖學之大原夫子以一貫授曾子盡之矣而曽子之¶
　語門人乃不曰一貫而曰忠恕何與子思子親出曾¶
　氏之門而其言則曰忠恕違道不逺豈忠恕自忠恕¶
　而道自道與師生之說若不相似然其㫖安在夫子¶
　亦甞告子貢以一貫至答終身行之之問而蔽以恕¶
<pb:KR4d0577_WYG_024-10b>¶
　之一言而忠不與焉其去取殆必有說也孟氏願學¶
　孔子而紹曾子子思之正傳其論自反則釋恕而言¶
　忠其論求仁則釋忠而言恕忠恕果二道耶果可分¶
　而言之耶凢此皆疑而未諭者願明以告我¶
問若聖與仁則我豈敢是其道至大雖聖人有所不敢¶
　居豈他人所能與而周公之制禮列仁聖于智義中¶
　和之間並舉以教人且以此待天下之學者而無所¶
　輕重周孔豈殊道耶孔子答子貢博施濟衆之問曰¶
<pb:KR4d0577_WYG_024-11a>¶
　何事于仁必也聖乎是仁之與聖有優劣也且仁之¶
　一字夫子所罕言然其立言其問答及于仁者不可¶
　𫃵數至于聖初非夫子所罕言而載于論語反不若¶
　言仁之多又何也夫子許伯夷以仁止目之以賢孟¶
　子許伯夷以仁遽目之以聖其說復安在耶¶
問語曰窮經將以致用所貴乎致用者必儲實理育實¶
　材而求實效也今之學者論學則宗孔孟論治則主¶
　三代論保民則曰發政施仁省刑薄歛論律身則曰¶
<pb:KR4d0577_WYG_024-11b>¶
　孝弟忠信禮義亷耻發于言筆于紙非不粲然可觀¶
　也就而索之則冥然而昧也枵然而虚也意者騖干¶
　空言而未甞從事于所以言而求實用耶今姑與諸¶
　君商之孰不言聖學之當明也諸君各指寔見志當¶
　何所期力當何所用孰不言王道之當修也諸君各¶
　條實事何者而為綱何者而為目佛老亂真者也勿¶
　徒曰清虗寂㓕盍的言其亂真者安在申韓害正者¶
　也勿徒曰刑名術數盍確論其害正者孰存凡此數¶
<pb:KR4d0577_WYG_024-12a>¶
　端具以實告母徒襲先儒之遺言作書生之陳語以¶
　仰稱明天子教養之實徳斯無負諸君之實學其悉¶
　心以對¶
問科目之設三代以上不可詳經典所載莫盛于周大¶
　司徒以六徳六行六藝教萬民而賔興之可謂本末¶
　兼該内外畢舉矣漢興有孝弟力田之舉有賢良方¶
　正之科自時厥後秀才孝亷二科常行唐則秀孝衰¶
　而明經進士獨盛宋因唐舊至王荆公始變其法罷¶
<pb:KR4d0577_WYG_024-12b>¶
　明經而取進士其法果可常行與或謂漢之選舉有¶
　以啟西都良吏之盛宋之科目有以成慶厯諸君子¶
　之風然與否與歴代制科所以待非常之士將非常¶
　之士必待制科而後出與近代安定胡氏教法則有¶
　經義治事二者之分明道程子奏疏則有經學性行¶
　才能三者之目考亭朱子貢舉私議則有所謂各䖏¶
　觧額半取徳行半取經學三先生之説同乎否乎將¶
　安所折𠂻而可以合于古宜于今願相與究之¶
<pb:KR4d0577_WYG_024-13a>¶
　　　激孝¶
永新龍潭洲有業&KR0757;舟以食者周其姓酉一其名元季¶
之亂辟地廬陵篁㶚有父年近八十不敢湏㬰離有所¶
適無逺近必禀命乃行歸期無敢晷刻爽父不見即呼¶
之既至了無所云而酉一恂恂侍側無幾㣲厭怒意隨¶
所得必市甘脆以養常戒其姊與妻曰老人體猶枯樹¶
不能飢寒飲食貴及時且宜燠姊與妻亦遵其言而酉¶
一有未及親視猶慊然于中其後父益老病且殆時酉¶
<pb:KR4d0577_WYG_024-13b>¶
一受人直擬運粮入郡城或勸其留老病者于在岸之¶
舍俾姊與妻時其藥餌在舟倘不測懸隔累人酉一曰¶
吾一時不在親側將親之心與我之心俱有不得其寜¶
者焉遂載以俱至郡城外夜必望斗拜且籲曰細人有¶
父艱食矣度命在朝夕願少延餘息俟歸至篁㶚則不¶
子之罪庻其寡乎果如其禱歸及㶚岸始絶衣衾棺歛¶
順便以葬之人謂其孝感左君齊賢毎見予輙道其事¶
亟嗟歎之且曰今世簮纓之門詩禮之族其宫室妻妾¶
<pb:KR4d0577_WYG_024-14a>¶
車馬佩服之奉下視酉一之㣲賤曾不若土芥而盡孝¶
不愧扵斯者幾何人哉又曰人之不能事親者多諉曰¶
失學酉一曷甞讀書而純孝若是讀書者或愧之豈讀¶
書者騖于空言而忘其實踐耶又曰父子天性惡有後¶
其親者無亦古人所謂孝衰于妻子歟齊賢永新簮纓¶
詩禮之裔亦僑居篁㶚三世矣故悉酉一之孝行而言¶
之若有所激嗟夫君子取人之善豈以門地哉予特筆¶
之以愧夫蒙鉄爐歩之名而甘落黄㡌郎之下風者且¶
<pb:KR4d0577_WYG_024-14b>¶
易酉一之字為益友以進之云¶
　　　送吳茂卿東還引¶
茂卿良士吉郡名家少負不覊之才蚤有逺遊之興三¶
十年豪族豈能局促如轅下駒千萬里歸来但&KR0116;回翔¶
似遼東鶴孰兩東門之蕪可覩或三荒徑之菊猶存報¶
本追逺而事鬼神尊祖敬宗而修譜牒卓矣超群之見¶
藹然懐舊之心奈于帝王之畿既以占籍是以父母之¶
國亦許駐䄡望并州而是故鄉思潁水以償夙志但親¶
<pb:KR4d0577_WYG_024-15a>¶
戚慰恱初盍簮于契濶之餘而僕夫倉皇又艤舟乎炎¶
蒸之滸于兹分手亦難為情爰各咏于離聲庶少光乎¶
行色鳳城朝雨不須唱徹于陽関鷺渚秋風更兾有懐¶
于杜曲一言為引多士遂歌¶
　　　訟齲齒文¶
江南生久入耆齡忽患齲齒遇羮虀而俱㧞犯酸堅而¶
輙死飲則釁生飯常中止風耶蠧耶厄我如此昔也排¶
拶今也砑豁齪齪孔開齾齾鋒缺坐觀狼餐枵腹其側¶
<pb:KR4d0577_WYG_024-15b>¶
骨鯁之舊久踈魚蝦之侣新接當喜而憂不瘖而黙淳¶
于傍觀䄂手無䇿生乃齋沐歛衿叩身之神再拜肅穆¶
兾其垂聼若曰物稟氣偏牙角翹然人靈萬物數齒弗¶
堅厥咎伊何内省其愆豈若豪奪之家弱肉强食弗安¶
其分獨肆已力惟思我肥寜恤彼瘠致天之罰使至斯¶
疾豈若貪冐之吏嚵民膏脂掊剋聚歛並縁為欺磨牙¶
張口如虎如貔溪壑難滿節齫髓搥召身之殃使阽于¶
危顧生所事出入文字非義弗由非禮弗履何罪何辜¶
<pb:KR4d0577_WYG_024-16a>¶
遭此禍盭明以語我過不可式毋苦㣲躬末疾滛滯時¶
夜將半有風颯然靈兮神兮恍惚言傳謂生之㣲志行¶
莫先齰經嚼史㗖英咀妍逺遡太古旁搜百家唇腐齶¶
爍揺其輔車談王說覇守正斥邪子之疾惡奮怒穿齦¶
子之厲&KR0757;潄石求清皦皦者易汙容容者葆真人之致¶
疾亦各有因胡不此思而忿云云吾將以爾之誠上逹¶
于帝增爾智牙錫爾兒齒使既有年亦受繁祉勑爾天¶
君飽爾仁義播告天下飫爾甘脆生聞是言深省潜砭¶
<pb:KR4d0577_WYG_024-16b>¶
舌利速殃齒剛有玷懲違改忿形迹靡見閉口藏舌沒¶
齒無怨¶
　　　遣瘧鬼文¶
疎放翁系出太原世為清門總角讀書無他伎能生産¶
不事淡泊無營今者痁神倐爾下顧先寒後熱汗液如¶
注沾衾涴席飲食錯迕顧惟老身何堪頻數敢告尊神¶
試聼吾語牲醪非吝我實寒素謹偹潔粢𡨕錢一筐用¶
愬愚𠂻遣子以行我居此土兎䖏狼窟初喜民淳今苦¶
<pb:KR4d0577_WYG_024-17a>¶
蟊賊外則强佃田不稅納年深月久報為己物里役受¶
私掩蔽其冊内則强類盗貨産業詭詐百端非&KR0482;秦舌¶
恃其裕美欺我老拙暮景艱行蹇驂代歩耕圃不樊獨¶
見嗔怒時夜出閑澤彼鬵釡彼惡弗尋頋我實誤隂府¶
甚明豈容火度吾辭已殫各問津路登舡上車請從此¶
去¶
　　　題蘭竹¶
蘭葳&KR0331;而下埀竹囬薄以斜起澹與泊其相遭保幽貞¶
<pb:KR4d0577_WYG_024-17b>¶
乎終始¶
　　　贊紅梅障¶
春動芳郊時莭黙染臙脂香雪休疑冶杏夭桃猶帯氷¶
霜標格¶
　　　贊彭志髙行樂小引¶
其昔也有凌雲之志謂功業為可必其晚也有傲霜之¶
姿以詩書為燕翼脱畧風塵徘徊松石羽扇竹冠逍遥¶
自適使邂逅乎山澤之臞未必不以為竹林之逸也¶
<pb:KR4d0577_WYG_024-18a>¶
　　　賛龍圖¶
潜則在淵見則在田徳施之普擬聖配乾于嗟龍兮¶
　　　贊虎圖¶
藏或負嵎用或守関感徳渡河叛夫膽寒于嗟虎兮¶
　　　贊忠孝圖¶
道是葵萱障也得道是忠孝圖也得莫言草木無知也¶
具人生大節噫人見此花尠無慚色羡爾傾心向太陽¶
羡爾忘憂樹堂北¶
<pb:KR4d0577_WYG_024-18b>¶
　　　贊猫犬圖¶
維猫維犬維家之寶䑕竊穿窬莫我敢暴或無寐以防¶
奸或素餐而忘報載繪爾容非資玩好昔圖功于麒麟¶
託久逺乎丹青念爾勞之交修爰用播其芳馨重為告¶
曰有形必神有功必祀蜡典可推有引無替各聼誓言¶
勿荒女事我服我器暨我書契舉切吾身一不可廢毋¶
使嘐嘐聱聱祗攪我睡于嗟乎蒙貴¶
踰垣沃樞栁下之弟罄人所藏欲忽以㳺遇則盡死以¶
<pb:KR4d0577_WYG_024-19a>¶
囓毋徒聲吠于嗟乎善噬(犬曰善噬/)¶
　　詞¶
　　　喜鶯遷¶
甘霖停霤喜浩蕩湛恩躋民仁夀戌栁拖金海棠染綘¶
報道宰官移綬轉眼積勞三考犬卧更深猶晝最好䖏¶
似氷壺玉露十分清漻　難有㸔里巷此日壯夫都是¶
來時㓜笳鼓迎風旌旗耀日旋築草堂完就自今四時¶
納福遥對溟山如綉願嵗歲共桐鄉父老一巵春酒¶
<pb:KR4d0577_WYG_024-19b>¶
　　　百字令(夀老妻八十/)¶
晨看婺女正流光垂照耆昌堂裏只為佳人延眉夀影¶
入玉杯迎喜莫道春秋八千八百𤣥逺都難擬人生稀¶
七古来登八能幾　眼見繞膝孫枝烹羊膾鯉也有些¶
肥美淡飯惡衣聊自足多少何能如你夫是謫仙金鑾¶
待詔妻亦尋常比隨縁相守安貧况是王禮¶
　　題疏¶
　　　華盖山題鐘疏¶
<pb:KR4d0577_WYG_024-20a>¶
永陽之上曰華盖山寔萬姓祝釐之所革命以來缺蒲¶
牢物昧五更深省之時况逄道宇之苟完豈有異氣之¶
可掘敬資檀越謀就工倕結千人縁庶洪爐之一㵼成¶
九乳器將遠韻之咸聞警塵世之昏迷作神天之供養¶
春生筆下霜動人間謹疏¶
　　　東山題疏(為無詰長老作/)¶
伏以東山勝地實野史翁之故基(龍衮七舉不第/著江南野史)西域¶
法源有達奚師之遺跡記明月清風之舊(寺有明月/閣清風橋)兼¶
<pb:KR4d0577_WYG_024-20b>¶
茂林修竹之幽豈期大地黒灰空慨前朝黄葉遂歸天¶
竺庻見雨花事有大謬不然乃鵲巢而鳩䖏退將修吾¶
初服或鳥革以翬飛叩諸賢豪發大歡喜莫令龍象久¶
泣所望給孤將見金碧交輝真如兠率謹疏¶
　　　題東陂甃砌橋疏¶
東陂石橋利便非一日矣年深月久橋屋盡頺磚亦散¶
落過者危之習溪菴僧廣無量與東陂橋隣謀擇殘材¶
作亭其畔以休行者而化縁磚石重甃補之整舊為新¶
<pb:KR4d0577_WYG_024-21a>¶
方便苐一予聞盛舉遂賛一言¶
伏以東陂一派實㑹梅花水源千澗之流此路兩頭逺¶
接茶陵湓浦數郡之境日千萬人商旅願出歲十一月¶
徒杠乃成長者後来遂建石橋為千年之計遐㢤深慮¶
孰知屋瓦亦歴刦而飛今欲磚甃如砥之平必湏工徒¶
如雲而集非資乎力曷底于成况擬擇破䃣之材作亭¶
扵其側庶徃来困&KR0629;之客弛擔乎其間苟于財榖傾囷¶
倒廪而恵然將見子孫髙車駟馬而過此好事好事大¶
<pb:KR4d0577_WYG_024-21b>¶
家大家謹疏¶
　　　上元院題鐘疏¶
上元為院二百餘年矣代遷世易渉難摧殘近来竭力¶
修葺雖近苟完而奉佛無鐘實為缺典用持矩疏敬叩¶
大檀¶
伏以院曰上元亦數百年而已久俱如鐘器非尋常匠¶
所能成欲求鳬氏之駿功必藉孔方而聚力大檀那除¶
一毫于氊上小和尚鑄千斤于寺中暮暮朝朝長作人¶
<pb:KR4d0577_WYG_024-22a>¶
天之供養鏜鏜鎝鎝悉令神鬼以皈依功徳無邉民人¶
有賴謹疏¶
　　　雜說二首¶
至正乙未春禮筮仕安逺見有捕鷓鴣以媒與為花園¶
䧟魚者有感于中作二說¶
山鷓鴣雛既長分其所食山谷于雛使各有分地有鳴¶
其界者雛輙徃闘而争焉土人知其性褊而好闘捕他¶
雛養以為媒置其界而設機縶媒鳴聞者聳其項忿然¶
<pb:KR4d0577_WYG_024-22b>¶
輕身以先竟被縶獲無能脫者惟老雄雖有闘志進若¶
遲上若思其雌又遮道勸沮之故䧟者最寡嗚呼世之¶
褊而好闘不能且遲且思以受勸沮而墮于罟擭者豈¶
惟鷓鴣也㢤¶
漁人編篠為圍罩溪澗中名曰魚花園立橛懸置水之¶
半列石綴其趾設関棙于圍中採稻穗之嫰者餌誘之¶
其始至喁喁圉圉且食且疑不盡而逝再則引群携類¶
洋洋自恣穗日加魚日衆飽食滿意而去以為常如是¶
<pb:KR4d0577_WYG_024-23a>¶
者旬日始繫穗于関棙魚猶旋繞貪食恐後踴躍如逰¶
龍少焉牽繫而棙發石确然墜圍以下漁者攘臂而至¶
矣余觀斯魚也遇倘来之物飽食滿意而不知止使知¶
快意不可常而中去斯不蹈确然之禍矣而竟殞身以¶
償之噫¶
　¶
　¶
　¶
<pb:KR4d0577_WYG_024-23b>¶
　¶
　¶
　¶
　¶
　¶
　¶
　¶
　麟原後集巻十二¶
