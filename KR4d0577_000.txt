# -*- mode: mandoku-view; -*-
#+TITLE: 麟原文集
#+DATE: 2015-08-25 00:15:06.223352
#+PROPERTY: ID KR4d0577
#+PROPERTY: BASEEDITION WYG    
#+PROPERTY: JUAN 提要
<pb:KR4d0577_WYG_000-1a>¶
欽定四庫全書　　　　　集部五¶
　麟原文集　　　　　　　别集類四(元/)¶
　　提要¶
　　　　(臣/)等謹案麟原文集二十四巻元王禮撰禮¶
　　　　字子尚後更字子讓廬陵人元末為廣東元¶
　　　　帥府照磨明興不仕聘為考官亦不就江西¶
　　　　通志載吉安人物有王子讓而無王禮葢誤¶
　　　　以子讓為名也禮工於文章著述甚富嘗選¶
<pb:KR4d0577_WYG_000-1b>¶
　　　　輯同時人詩為天地間集(案謝翺嘗録宋遺/民詩為天地間集)¶
　　　　(此襲其名葢/隂以自寓)其名見於郭鈺静思集中今已¶
　　　　久佚維是編尚存分前後兩集各十二巻前¶
　　　　有李祁劉定之二序定之序謂其託耕鑿以¶
　　　　栖迹於運去物改之餘依麵糵以逃名於頭¶
　　　　童齒&KR0008;之際其文竒氣硉矹胸臆以未祼將¶
　　　　周京故也有與子讓同出元科目佐幕府其¶
　　　　氣亦有掣碧海弋蒼旻之竒及攀附龍鳯自¶
<pb:KR4d0577_WYG_000-2a>¶
　　　　擬留文成然有所坐噫喑鬱抑捫舌騂顔曩¶
　　　　昔豪氣澌泯無餘矣意葢借禮以詆劉基然¶
　　　　所評與禮文不甚似祁序稱其藹然仁義之¶
　　　　詞凜然忠憤之氣深切懇至無不可人意者¶
　　　　斯得之矣乾隆四十三年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總校官　(臣/)　陸費墀¶
#+PROPERTY: JUAN 目録
<pb:KR4d0577_WYG_000-3a>¶
欽定四庫全書　　　　　集部五¶
　麟原文集目録　　　　　别集類四(元/)¶
　　前集¶
　　　巻一¶
　　　　碑¶
　　　巻二¶
　　　　誌¶
　　　巻三¶
<pb:KR4d0577_WYG_000-3b>¶
　　　　行狀¶
　　　巻四¶
　　　　序¶
　　　巻五¶
　　　　序¶
　　　巻六¶
　　　　記¶
　　　巻七¶
<pb:KR4d0577_WYG_000-4a>¶
　　　　記¶
　　　巻八¶
　　　　表¶
　　　巻九¶
　　　　傳¶
　　　　贊¶
　　　巻十¶
　　　　題¶
<pb:KR4d0577_WYG_000-4b>¶
　　　　跋¶
　　　巻十一¶
　　　　記¶
　　　巻十二¶
　　　　哀辭¶
　　後集¶
　　　巻一¶
　　　　序¶
<pb:KR4d0577_WYG_000-5a>¶
　　　巻二¶
　　　　序¶
　　　巻三¶
　　　　序¶
　　　巻四¶
　　　　序¶
　　　巻五¶
　　　　記¶
<pb:KR4d0577_WYG_000-5b>¶
　　　巻六¶
　　　　記¶
　　　卷七¶
　　　　記¶
　　　巻八¶
　　　　銘¶
　　　巻九¶
　　　　銘¶
<pb:KR4d0577_WYG_000-6a>¶
　　　巻十¶
　　　　行狀¶
　　　　祭文¶
　　　　書¶
　　　　啓¶
　　　巻十一¶
　　　　説¶
　　　巻十二¶
<pb:KR4d0577_WYG_000-6b>¶
　　　　雜著¶
　　　　詞¶
　　　　題疏¶
#+PROPERTY: JUAN 原序
<pb:KR4d0577_WYG_000-7a>¶
麟原前集原序¶
永新溪東北入廬陵界敖城諺謂楚相孫叔敖嘗築城¶
然楚都郢去兹甚逺敖既相楚惡得来哉盖臆說爾敖¶
通作嶅山聱牙蟠紏環廽若城故謂敖城居敖城王姓¶
最舊號宣溪王溪至是名宣因溪以號其族也王之老¶
成人見稱扵國初者子讓子讓當元時舉扵鄉為經魁¶
從藩省辟佐主帥全普菴戡定江湖間志弗遂歸隠號¶
麟原然人不以前藩省辟官今麟原自號稱惟曰子讓¶
<pb:KR4d0577_WYG_000-7b>¶
亦猶宋尹師魯非不有官號人惟曰師魯以其炳著人¶
耳目不在官號也子讓既隠本朝治化聿興有来迎典¶
場屋文衡主鄊飲賓席者輙避匿不就其所與友有雲¶
陽李提學希蘧洲原胡尚書山立皆以弗仕為心昔元¶
盛際専假科舉抑南士南士多伏蔵用詩文自寫至是¶
與子讓希蘧山立輩往還丘壑巖谷有為詩題子讓所¶
居者予㤀首聨其下云當户雨苔雙石峻隔江煙樹數¶
峯閒杖藜麥壟秋霜後樽酒茅堂夕照間聞有古書人¶
<pb:KR4d0577_WYG_000-8a>¶
不見柴門客去又常闗觀是子讓甘寂淡樂幽僻託耕¶
鑿以栖迹扵運去物改之餘依麯糵以逃名扵頭童齒¶
豁之際無求扵今有期扵古可見也子讓没有年其族¶
顯者今大理寺卿同節謂子讓諸孫被薦入京者謙為¶
族姪以謙謁予持子讓集来不盡出予亦以病不及盡¶
觀其所出信手閱數篇至為吾邑作綱目書法老儒水¶
窓劉友益後𦙍記復先廬慨仰舂陵伯升文叔昆季復¶
炎鼎引杜牧神堯能以一旅傾孤隋後世子孫不能以¶
<pb:KR4d0577_WYG_000-8b>¶
四海全盛力復河北深惜永嘆之嗟乎子讓其竒氣硉¶
矹胸臆猶若佐全普菴時以未祼将周京故也有與子¶
讓同出科目佐舒穆嚕主帥定吴越幕府唱和其氣亦¶
有掣碧海弋蒼旻之竒後攀附龍鳳自擬畱文成然有¶
作嘻喑鬱伊捫舌騂顔曩昔氣澌冺無餘矣王半山云¶
髙位紛紛誰得志窮途往往始能文上句斯人之謂下¶
句子讓之謂論士者奚必以遇合與否較量抑揚哉同¶
節願予序斯集予謂同節文集有建大将旗鼓獨出井¶
<pb:KR4d0577_WYG_000-9a>¶
陘口若淮隂侯者有合諸國從親共入函谷闗若信陵¶
君者多寡惟所當今同節法理餘暇手不釋巻子世賞¶
成童踰年宴瓊林績文翰苑俟他日合子讓同節世賞¶
所作為宣溪三王集豈不善予序焉亦以期焉賜進士¶
及第通議大夫禮部左侍郎兼翰林院學士經筵官國¶
史副總裁知制誥永新劉定之序¶
余與王君子讓為斯文友二十餘年矣始余友子讓時¶
子讓方銳意科目眉目清聳舉舉異常人余謂其必為¶
<pb:KR4d0577_WYG_000-9b>¶
後来之秀其後果亞江西鄉榜余又謂此未足以溷子¶
讓子讓名譽當不啻此已而世故紛紜為性命奔走不¶
暇音問不相及近一二年乃得再㑹扵禾水之上須髮¶
容貌纍纍然其中退然其辭氣卑卑然余疑其顛沛轉¶
徙随俗異化以故若此及觀其所為文數十篇皆藹然¶
仁義之辭而凛然忠憤之氣深切懇至無不可人意者¶
然後知子讓之學與日俱進子讓之氣與年俱老而非¶
變故反覆之所能沮䘮者也余又觀其易字子讓一篇¶
<pb:KR4d0577_WYG_000-10a>¶
所見益髙所處益下有歛春華而就秋實之義扵是又¶
知子讓之學日近乎裏子讓之心日進乎道而非辭說¶
工巧者之所能尚也嗚呼䘮亂既乆平生友朋存者百¶
無二三縦有存者亦不能以自力而子讓獨能肆志扵¶
學不廢而益勤故其見扵文章者如此余衰憊已甚無¶
復有意斯世而獨扵子讓之文有發焉故為書之嵗在¶
乙已夏四月雲陽李祁序¶
