# -*- mode: mandoku-view; -*-
#+TITLE: 麟原文集
#+DATE: 2015-08-25 00:15:06.244280
#+PROPERTY: ID KR4d0577
#+PROPERTY: BASEEDITION WYG    
#+PROPERTY: JUAN 前集卷一
<pb:KR4d0577_WYG_001-1a>¶
欽定四庫全書¶
　麟原前集巻一　　　　　　元　王禮　撰¶
　　碑¶
　　　贑州路總管府判官王侯紀勛碑¶
今大郡古侯國也而政令之設施財賦之出納軍民之¶
統治尤為繁浩必長克長貳克貳同徳恊共臂指同運¶
則事無不舉不然雖平世不能以治况搶攘亡紀之日¶
哉贑之政可睹矣兵部尚書全公以選牧兹郡文武並¶
<pb:KR4d0577_WYG_001-1b>¶
用聲威赫然越二年為至正壬辰蔡穎流毒江右搤于¶
吉安間道由撫以窺贑四月據寧都扵是府判官奉議¶
王侯分兵討之癸亥戰猫兒石得間諜戮之甲子戰小¶
庒冦&KR0370;乙丑至葛坳三㨗毁其茇舍奪其馬丙寅戰印¶
山㓂奔潰已巳駐兵女冠三方並進七戰大㨗是日復¶
寧都獲首賊范某及徒七十餘人得所奪有司銅印一¶
十有三萬户金虎符一日遣部将跡殘兇掠鬼嶺越果¶
子園斬首數百級擒偽元帥劉萬户賴盡焚其巢一十¶
<pb:KR4d0577_WYG_001-2a>¶
有六乃命增舊城三尺陂萬斛里以灌濠外置鹿角柵¶
以備設䕶民廵檢募集義民城内廵防者千二百人城¶
外守望者二千四百人節鐘鼓以知緩急未幾冦再至¶
再衂州民始安十一月又檄侯分府事扵興國既至縣¶
即調兵廵捕與冦逆扵方石生擒二百人斬首百六十¶
有竒㲻死者不可勝計始葺城壁象十二次先是冦據¶
方大官兵退次遂用郭鼎計分兵進屯寳石逼方大覘¶
冦實虚卒破之招懐脅従失業者五百餘户稍暇建尊¶
<pb:KR4d0577_WYG_001-2b>¶
經閣以誘士類曰教不可廢也明年春㑹昌失虞復分¶
治雩都以援之廣設義兵千户所以聨其民習武以備¶
用置斜站以報警棋布三堡扵近郊為外防建鐘樓縣¶
治之左以明禁令瞩奸慝二月復㑹昌三月援瑞金懐¶
徕石城歸正者十五砦調兵餉士賚勤罰愆書牒坌集¶
辰至已决業業然如奉漏巵沃焦釡十一月戊辰賊數¶
千自循梅来攻雩都侯躬率衆扞城上發矢如雨殪其¶
十之一明日㓂益張編竹箕駢負以前矢石不得入于¶
<pb:KR4d0577_WYG_001-3a>¶
是冶銅液以灼之遂大潰初雩都未有城侯命屬官毛¶
榮胡思恭吴溥龔昂廖謙楊貴徳先後督成之不五月¶
而竣事髙厚為尺十有二周環里計者五為門凡六各¶
為樓繚以甌脫六十有四扵時茍安之民睊睊若可緩¶
者至是賊&KR0370;乃環拜曰再生我者侯也新城之力也不¶
然吾屬無死所矣既而竊相告語侯頻年勞身竭思使¶
我民得以飲食事育繄侯之徳甚大况雩學之新侯功¶
為多而古者議政必公扵鄉校若琢詞其中足繫無窮¶
<pb:KR4d0577_WYG_001-3b>¶
之思且庶有勸于後也乎侯聞之曰無以為也討賊吾¶
軄所當為幸而成功者聖天子其仁如天之福也兵部¶
公卧䕶坐籌之勝筭也况寧都之役時則有若府史危¶
誠孚方泰亨千户法昌贑縣主簿巴延徹爾鄭秉忠道¶
拉實興國之役時則有若府知事程瑞㕘謀郭鼎攝邑¶
事孔雀努林昶雩都之役時則有若府史王尚文徐行¶
攝邑事縣丞和卓典史胡思恭務使龔昂敎諭吴溥等¶
皆有折衝之勞供給先後之助焉吾何力之有衆皆再¶
<pb:KR4d0577_WYG_001-4a>¶
拜稱歎然卒以為不可已乃竊具功状以文屬禮禮惟¶
贑以伉徤之俗雖治世難盡繩以法乃不敢乗昏濁自¶
肆俛首聴約束效智力非兵部公文武威明臨照扵上¶
非侯經營扵外以撫之未易臻此又嘗經其戰伐之地¶
睹山川險壮聞父老道侯行事感其志節故不辭而樂¶
書之侯名榮忠岳州人繫以詩曰帝式萬國深仁久安¶
蠢爾蔡穎猘狺其間民不知兵㤀戰㤀守言言贑城如¶
虎斯吼長有大賢貳克同心匪我王侯提師孰任閩險¶
<pb:KR4d0577_WYG_001-4b>¶
粤巖倚聲藉勢道逺應遲分府往治既往治之小大是¶
倚爰誓旅徒勿怖勿疑維此羣醜乗時披猖侵掠我土¶
誘奸脅良併力齊心我榮彼辱良者致歸奸者同戮汝¶
搴汝旗汝伐汝鼓賞功聫曹罰過逮伍軍士私語凡言¶
必酧各盡乃力毋俾悔尤斾旌揚揚㦸矛耀光竹矢檿¶
弓洵直且强我師震之谷響川應執訊凱還風息塵静¶
迨我閒暇修我陴墉浚我濠池曷售其兇居安懐危頃¶
刻靡懈衆人嬉嬉視我反怪遷治無常念亂若一弗問¶
<pb:KR4d0577_WYG_001-5a>¶
弗事民誰與恤子孝臣忠雅言所存行義或虧懼侯有¶
聞山成其髙水就其深為民之氐為國之琛我作銘詩¶
宜志宜史逹扵帝聰用錫蕃祉¶
　　　贑州重修孔子廟碑¶
贑通守楊侯偁叙興學本末遣文學金友徳過廬陵以¶
書屬予曰贑學創于宋慶厯而再造于紹興宏麗甲於¶
江右元元貞丙申復改作之癸未魯侯至道一新舊觀¶
于是廿有五年矣時艱事殊壊于兵亂丙午夏令中書¶
<pb:KR4d0577_WYG_001-5b>¶
右司郎中張公民瞻来㕘贑衛軍事始至謁先聖先師¶
于廟見其頽弊弗支頋瞻太息慨然思以為已任明年¶
四月即捐已俸鳩工庀徒由禮殿廊廡暨奎文閣撤腐¶
易新盖甃堊丹外之靈星泮池垣墉橋道内之冕服貌¶
像㡩幙秩封靡不完美自先聖配享從祀而下坐列有¶
序五月已卯始事踰月丁未卒工上不勤官下不動民¶
視平時糜廩粟帑財以為文具者相絶矧今贍學之粮¶
移資軍餉非公篤尚儒術營度有方夙夜匪懈曷克臻¶
<pb:KR4d0577_WYG_001-6a>¶
此䝉等免于勞勩而受其成思琢石視後子其為吾書¶
之余惟古今治亂繫乎風俗醇漓風俗醇漓繫乎學校¶
興廢方其治運休明家給人足固以學校為首政况乎¶
師旅喪亂之餘綱淪法斁之日興學校以正人心豈非¶
先務之急哉公之是役可謂知治本矣抑興學校守令¶
責也公官在戎閫以武備為務茍兵戢民安即不曠其¶
軄乃能汲汲及此則材識過人逺矣使贑之士来㳺来¶
歌懙懙濟濟講遺經以致其知遵聖訓而敏于行興讓¶
<pb:KR4d0577_WYG_001-6b>¶
興仁為鄒為魯俗無伉徤以不負興國美意實自兹始¶
禮儒士也儒宫之成職所當書况請之勤勤又烏得以¶
固陋辭遂為志之而系以詩詩曰¶
　於穆夫子　師表萬世　天地與參　四時與契¶
　載瞻晬容　有肅其地　召茇猶思　胡此弗治¶
　既曰治之　曷又戾之　侃侃士子　行已是思¶
　四端五典　大道孔夷　曰權曰數　冐邪抵&KR0470;¶
　興學之初　崇美廟貌　成徳逹材　聿觀其效¶
<pb:KR4d0577_WYG_001-7a>¶
　朂哉士子　知至思行　歩超賢聖　見于墻羮¶
　章貢沄沄　空同鬱鬱　倬彼儒宫　埀敎㒺極¶
　¶
　¶
　¶
　¶
　¶
　¶
<pb:KR4d0577_WYG_001-7b>¶
　¶
　¶
　¶
　¶
　¶
　¶
　¶
　麟原前集巻一¶
